<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>ukrainian writers</title>
  </head>
  <body>
    <header>
      <a href="../../index.html">На головну</a>
      <h1 id="title" align="center">Українські письменники</h1>
    </header>
    <div>
      <ol>
        <li><a href="#Shevchenko">Тарас Шевченко</a></li>
        <li><a href="#Franko">Іван Франко</a></li>
        <li><a href="#Ukrainka">Леся Українка</a></li>
        <li><a href="#Kotlyarevski">Іван Котляревський</a></li>
        <li><a href="#Skovoroda">Григорій Сковорода</a></li>
        <li><a href="#Kotsubinski">Михайло Коцюбинський</a></li>
      </ol>
    </div>
    <div id="Shevchenko">
      <h2>Тарас Шевченко</h2>
      <p>
        Тарас Шевченко - видатний український поет, прозаїк, драматург,
        художник, політичний і громадський діяч. Він був людиною універсальних
        обдарувань та інтересів. Все його життя і творчість були присвячені
        українському народу. Поет мріяв про ті часи, коли його країна буде
        незалежною суверенною державою, коли в Україні шануватимуться мова,
        культура та історія народу, а люди будуть щасливими. Народився в сім'ї
        селянина 25 лютого (9 березня за новим стилем) 1814 року в селі Моринці
        на Черкащині. Рано залишився сиротою. Грамоти навчився у дяка. У 14
        років його взяли "козачком" до двору поміщика П.Енгельгарда, з яким
        переїхав спочатку до Вільно, а потім - до Петербурга. У 1832 р. Шевченка
        віддали "у науку" до художника В.Ширяєва. У 1838 році за пiдтримки К.
        Брюллова, В. Жуковського, О. Венеціанова, М. Вєльгорського, Є. Гребінки,
        І. Сошенка та інших Шевченка викупили з кріпацтва.<br />
        Того ж року його прийнято до Академії мистецтв, яку він закінчив у 1844
        році. У 1843 та 1845 рр. Шевченко приїжджав на Україну i працював
        художником у Київській тимчасовій комісії з питань розгляду старих
        актів. У лютому 1847 року Т. Шевченка затверджено на посаду викладача
        малювання Київського університету. 24 березня 1847 р. за участь в
        діяльності Кирило-Мефодіївського товариства та за антисамодержавницькі
        поезії Т.Шевченка заарештовано та заслано до Орської фортеці
        Оренбурзького окремого корпусу з царською резолюцією про заборону писати
        i малювати. Під час заслання Шевченко як художник увійшов до складу
        експедиції, завданням якої було дослідження Аральського моря.
      </p>
      <p>
        У 1857 році зусиллями друзів Т. Шевченка повернули з заслання й у 1858
        році він прибув до Москви, потім до Петербурга. У 1859 році приїхав в
        Україну, але перебував під наглядом поліції. Йому заборонили постійно
        проживати в Україні і зобов'язали переїхати до столиці. Десятирічне
        заслання, хвороби призвели до передчасної смерті Т. Шевченка 26 лютого
        (за новим стилем 10 березня) 1861 року. Поховали його спочатку на
        Смоленському цвинтарі у Петербурзi, у травні 1861 року прах перевезли на
        Чернечу (тепер Тарасову) гору поблизу Канева.<br />
        Шевченко почав писати вірші у другій половині 30-х років. У 1840 році в
        Петербурзі вийшла його перша збірка поезій "Кобзар", у 1845 році -
        героїчно-романтична поема "Гайдамаки". В 1843-45 роках він написав цикл
        поезій "Три літа" (центральним твором якого є "Сон"), поему "Кавказ",
        послання "І мертвим і живим…", поезії "Чигирине, Чигирине", "Великий
        льох", "Стоїть в селі Суботові" та ін., в яких гостро виступив проти
        соціально-національного гноблення українського народу. Під час
        ув'язнення писав вірші, які згодом об'єднав у цикл"В казематі". У
        1854-1858 роках написав російською мовою повісті "Музикант", "Художник",
        "Нещасний", "Капітанша", "Близнята". Останніми прозовими творами Т.
        Шевченка є повість "Прогулянка з задоволенням і не без моралі"
        (1856-1858) та щоденникові записи "Журнал". В Україні у 1858 році Т.
        Шевченко написав низку високих зразків інтимної та пейзажної лірики.
        Кілька творів Т. Шевченка цього періоду опубліковано в журналі "Основа"
        та альманасі "Хата".
      </p>
      <p>
        Т. Шевченко є одним з найвидатніших майстрів українського образотворчого
        мистецтва. Він працював у галузях станкового живопису, графіки,
        монументально-декоративного розпису та скульптури, досконало володів
        технікою акварелі, олії, офорту, малюнка олівцем і пером. Він є автором
        понад тисячі мистецьких творів (втрачено бiльше 160). У 1859-1860 роках
        виконав офорти з творів зарубіжних та російських художників, за які
        отримав звання академіка гравірування. Ім'я Тараса Шевченка відоме в
        усьому світі: у багатьох країнах йому встановлені пам'ятники, його твори
        перекладені майж е на всі мови світу, його ім'ям в Україні названі
        навчальні заклади, театри, площі, вулиці, міста. Національна опера
        України, Київський національний університет, центральний бульвар міста
        Києва носять ім'я видатного сина українського народу - Тараса Шевченка.
      </p>
      <a href="#title">Наверх</a>
    </div>
    <div id="Franko">
      <h2>Іван Франко</h2>
      <p>
        Український поет, прозаїк, літературний критик, фольклорист, драматург,
        публіцист. Найвідоміші твори: поетичні збірки «З вершин і низин»,
        «Зів'яле листя», поема «Мойсей», повість «Захар Беркут», драма «Украдене
        щастя». Іван Якович Франко народився на Галичині 27 серпня 1856 р. в
        родині коваля. Змалку майбутній письменник виявляв неабияку
        допитливість, тому батьки намагалися влаштувати сина до найкращої школи.
        Він навчався в Дрогобицькій гімназії. Був дуже здібним учнем, бо мав
        надзвичайну пам'ять, про що засвідчують відомості з його
        автобіографічного листа: «Шевченка я вивчив майже всього напам'ять (а
        пам'ять у мене була така, що лекцію з історії, котру вчитель цілу годину
        читав, я міг опісля продиктувати товаришам майже слово в слово!)». Під
        час навчання в гімназії І. Франко захопився збиранням книжок. За обсягом
        його бібліотека нараховувала їх майже 500. Іван рано залишився сиротою:
        батько помер, коли хлопчикові було одинадцять років, а шістнадцятирічним
        утратив матір. Закінчивши гімназію, він вступив до Львівського
        університету. Його власний творчий доробок на той час становив: збірку
        віршів, поеми — одна написана німецькою, інша польською мовами,
        переклади давньогрецьких творів, давньоруського «Слова про Ігорів похід»
        і декілька глав Біблії. До речі, це неповний перелік надбань юнака.
      </p>
      <p>
        Майбутній письменник навчався у Львівському університеті, а потім у
        Чернівецькому, де й здобув вищу освіту. Згодом захистив дисертацію у
        Віденському університеті (Австрія), діставши науковий ступінь доктора
        філософії. «З вершин і низин» — перша збірка поета, у якій Іван Франко
        постає революціонером, а вірш «Каменярі», що сповнений прагнень митця
        розбити скелю, яка заступила шлях до нового, вільного життя українців,
        дав йому друге ім'я — Каменяр. До найвищих поетичних надбань Каменяра
        належить і збірка інтимної лірики «Зів'яле листя». А казки «Абу-Касимові
        капці», «Лис Микита» — це твори, за якими навчалося не одне покоління
        українців. Сучасники називали Івана Франка «академією в одній особі»,
        відзначаючи, зокрема, вільне володіння чотирнадцятьма мовами. На початку
        XX ст. його обирають членом Чеського наукового товариства; Харківський
        університет присвоює йому ступінь доктора словесності, а Російська
        академія присуджує премію за працю «Студії над українською народною
        піснею». Результатом діяльності Івана Франка як письменника, ученого,
        публіциста, критика, перекладача та громадського діяча є понад п'ять
        тисяч праць. Випущений у світ п'ятдесятитомник — це лише третина
        створеного українським генієм.
      </p>
      <a href="#title">Наверх</a>
    </div>
    <div id="Ukrainka">
      <h2>Леся Українка</h2>
      <p>
        Ле́ся Украї́нка (справжнє ім’я — Косач-Квітка, Лариса Петрівна; криптоніми
        і псевдоніми — Н. С. Ж., Ув’язнена, Л. У.; 25.02.1871, м.
        Новоград-Волинський, тепер Новоград-Волинського району Житомирської
        області, Україна — 01.08.1913, смт Сурамі, тепер Грузія) — письменниця,
        перекладачка, публіцистка, літературознавиця, громадсько-політична
        діячка. Донька Олени Пчілки, племінниця М. Драгоманова, сестра М. Косача
        та О. Косач-Кривинюк. Дружина К. Квітки.
      </p>
      <p>
        Починаючи з 1884 року Леся активно пише вірші («Конвалія», «Сафо», «Літо
        краснеє минуло» і ін.) і публікує їх у часописі «Зоря» . Саме цього року
        з’явився псевдонім «Леся Українка». 1885 року у Львові вийшла збірка її
        перекладів творів Миколи Гоголя (виготовлена нею спільно з братом
        Михайлом). Українка багато перекладала (М. Гоголя, А. Міцкевича, Г.
        Гейне, В. Гюґо, Гомера й ін.). Про рівень її освіти може свідчити факт,
        що у 19-літньому віці написала для своїх сестер підручник «Стародавня
        історія східних народів».1894 рік — навчання в художній школі М. І.
        Мурашка в Києві. У травні поетеса вирушає за кордон до дядька М.
        Драгоманова. Вимушені потребою лікування подорожі до Німеччини,
        Австро-Угорщини, Італії, Єгипту, кількаразові перебування на Кавказі, в
        Криму збагатили її враження та сприяли розширенню кругозору письменниці.
        1902 рік поетеса провела на лікуванні в Сан-Ремо (Італія), живе в Одесі,
        Києві. У Чернівцях вийшла її збірка поезій «Відгуки». 1903 драматична
        поема «Вавілонський полон», вірш «Дим». 1904-1905 рр. — поезії «Дочка
        Ієфая», «Напис в руїні» та ін. Друге видання збірки «На крилах
        пісень». «Осіння казка», «Пісні з кладовища», «Пісні про волю», вірші
        «Мріє, не зрадь!», «Упоєні на бенкетах кривавих…», діалог «Три хвилини».
      </p>
      <a href="#title">Наверх</a>
    </div>
    <div id="Kotlyarevski">
      <h2>Іван Котляревський</h2>
      <p>
        1769, 9 вересня – у Полтаві народився Іван Котляревський, письменник,
        поет, драматург, громадський діяч, основоположник сучасної української
        літератури. Походив із зубожілого козацького старшинського роду, батько
        працював канцеляристом міського магістрату. Згодом Котляревські отримали
        дворянське звання. Дев’ять років навчався в духовній семінарії у
        Полтаві, яку так і не закінчив – духовна кар’єра його не приваблювала.
        Тоді ж почав писати вірші, публікувався в сатиричному альманаху
        «Полтавська муха». Працював канцеляристом, вчителював у поміщицьких
        родинах. Водночас активно цікавився українським фольклором: вивчав життя
        простого люду, його звичаї та обряди, записував народні пісні. З 1796-го
        перебував на військовій службі у Сіверському карабінерському полку.
        Вірогідно, такий поворот долі став наслідком нещасливого кохання: Іван
        Петрович закохався у 20-річну Марію Семенівну, бідну родичку господаря,
        в якого працював домашнім учителем, але дівчина вже була обіцяна іншому
        і мала стати дружиною багатого вдівця. Ще в 1794-1796 роках підготував
        перші три частини поеми «Енеїда», написаної на сюжет однойменного твору
        римського поета Публія Вергілія. Рукописний примірник поеми опинився в
        конотопського поміщика Максима Парпури. Останній завідував друкарнею
        медичної колегії в Петербурзі. І вже під час військової служби Іван
        Петрович дізнався про видання в 1798-му в Петербурзі «Енеїди» коштом
        Парпури.
      </p>
      <p>
        Між тим «Енеїда» стала першим твором в українській літературі, написаним
        народною мовою. На той час українська мова внаслідок цілої низки указів
        російської влади поступово витіснилася з ужитку, навіть церковні служби
        змушували правити церковнослов’янською мовою. Відтак твори Івана
        Котляревського започаткували новий етап формування української
        літературної мови. «Першорядної ваги було те, що Котляревський порвав з
        панівною тоді наукою про мовні стилі, високий і подлий, і став дивитися
        на мову народну, як на достойну поважних творів…, – зазначає Іван
        Огієнко. – А в «Наталці-Полтавці» та в «Москаль-Чарівнику» він дуже
        висміяв ту панівну за його часу мову, якою говорило в Україні середнє й
        вище панство, поволі обмосковлюючись». І далі: «Котляревський міцно
        поєднав українську мову з українському літературою – після нього справді
        нашою літературною мовою остаточно, уже без хитання, стала жива народна
        мова. І від Котляревського вона стала творчо розвиватися вже зовсім
        свідомо. За прикладом Котляревського пішло багато його наслідувачів, на
        яких він сильно впливав аж до часу Шевченка».
      </p>
      <p>
        Мешкав у батьківському будинку, збудованому ще в 1705-му. Помер 10
        листопада 1838-го в Полтаві. Перед тим відпустив на волю 6 своїх
        кріпаків та роздав все майно родичам і знайомим. В останню путь його
        проводжала вся Полтава, а Тарас Шевченко відгукнувся віршем «На вічну
        пам’ять Котляревському»: ...Будеш, батьку, панувати, Поки живуть люди;
        Поки сонце з неба сяє, Тебе не забудуть!... Оскільки Іван Петрович
        ніколи не був одружений і не мав прямих нащадків, його спадкоємницею та
        господаркою садиби стала економка Мотрона Веклевичева, унтер-офіцерська
        вдова. Повний текст «Енеїди» (в шести частинах) побачив світ уже після
        смерті автора, в 1842-му. В рідній Полтаві на честь Івана Котляревського
        відкрито пам’ятник (1903), літературно-меморіальний музей (1952) та
        музей-садибу (1969).
      </p>
      <a href="#title">Наверх</a>
    </div>
    <div id="Skovoroda">
      <h2>Григорій Сковорода</h2>
      <p>
        Г. С. Сковорода народився 3 грудня (22 листопада за старим стилем) 1722
        р. на Полтавщині в козачому селі Чорнухи, колишнього Лубенського полку
        (нині Лохвицький район). Батьки Г. Сковороди належали до малоземельних
        селян-козаків. На майбутнього філософа незабутнє враження справили
        чудові рідні краєвиди, народні звичаї і традиції, пісні й думи лірників.
        Дитинство і юнацькі роки Г. Сковороди пройшли серед людей, які не знали
        кріпостного права, залишили глибокий слід в його свідомості і вплинули
        на формування його волелюбного і незалежного характеру. Маленький
        Григорій виявив хист до гри на народних інструментах, складав і гарно
        виконував пісні, в ранньому віці виявив сильний потяг до знань,
        непересічні здібності до наук і великий інтерес до читання. Батьки
        прагнули дати синові освіту: спочатку хлопчика навчав сільський дяк, а
        згодом його віддали до сільської церковнопарафіяльної школи. Допитливий
        хлопчик оволодів грамотою з богослужбових книг, а через відсутність під
        руками іншої літератури захоплювався читанням книг релігійного змісту.
        Злидні, матеріальні нестатки, яких постійно зазнавала сім’я Сковороди і
        які він щодня спостерігав навколо себе, привчили його з дитинства
        задовольнятись малим, бути невибагливим у харчуванні, одязі, побутових
        вигодах. Ця риса зберіглася у нього на все життя. У 1738 р. (в деяких
        дослідженнях вказується 1734 р.) Григорій Сковорода став студентом
        Києво-Могилянської академії, яка у той час була єдиним вищим
        загальноосвітнім навчальним закладом Наддніпрянської України, але не
        поступалася своїм рівнем перед тогочасними європейськими університетами.
        Академія мала багату бібліотеку, високоосвічених викладачів, тому серед
        бажаючих навчатися були і юнаки-чужинці, зокрема, з Болгарії, Молдови,
        Сербії. Особливо добре було поставлено викладання мов, поетики,
        риторики. Повний курс навчання складався з восьми ординарних класів і
        тривав 12 років. Чотири перших роки (підготовчий — фара, три молодші —
        інфіма, граматика, синтаксис) відводилися для опанування
        старослов’янської, латинської, української, грецької та польської мов.
        Приділялася увага класичній римській і грецькій літературам. У двох
        середніх класах — поетики і риторики навчали складати вірші,
        ознайомлювали із загальними правилами віршотворення, прищеплювали вміння
        складати і проголошувати промови різного призначення (суворі, вітальні,
        вдячні, прохальні). У двох старших класах філософії та богослов’я
        кількість слухачів суттєво зменшувалася через тривалий термін навчання
        (6 років). Проте, саме викладання цих двох предметів склало європейську
        славу академії, оскільки професори: Й. Кононович-Горбацький, І. Гізель,
        С. Яворський, Ф. Прокопович, Г. Кониський та багато інших створили
        філософську школу в Україні й завдяки їхнім зусиллям навчальний заклад
        став центром філософської думки. Богослов’я (православне), яке
        викладалось всупереч забороні польського уряду, мало полемічний
        характер, що зумовлювалося на українських землях різних за канонами
        релігійних течій – православ’я, католицизму, лютеранства, уніатства,
        кальвінізму, іудаїзму. Ця полемічність сприяла розвиткові у студентів
        критичного мислення, розширювала світогляд.
      </p>
      <p>
        Своїми творами (філософські трактати, байки, вірші) просвітитель прагнув
        донести до свідомості кожного найважливіші закономірності щасливого
        життя як загальнолюдської мети й тим самим збагатив вітчизняну філософію
        гуманістичним життєствердним ученням: від пасивного прийняття щастя до
        активного утвердження його в ідеалі самопізнання, «сродної» праці на
        своє і спільне благо. Педагогічні ідеї Г. Сковороди відіграли значну
        роль у подальшому розвитку вітчизняної науки про виховання і освіту.
        Українці із вдячністю згадують його як свого мудрого вчителя. За його
        книжками вчився читати Тарас Шевченко. Думки великого просвітителя,
        втілені у віршах, у піснях, розносилися по землі кобзарями й лірниками,
        полонячи людські душі. І. Франко писав: «Григорій Сковорода — явище
        вельми помітне в історії розвитку українського народу, мабуть,
        найпомітніше поміж усіх духовних діячів наших XVIII ст.». Історіографія
        педагогічної спадщини славетного українського філософа досить вагома.
        його педагогічні ідеї по-різному тлумачились і використовувались у різні
        періоди існування українського суспільства: у XIX ст. зверталася велика
        увага на Г. С. Сковороду як педагога, а на початку XX ст. українські
        культурологи-народники вбачали у ньому мислителя, який виступав за
        розвиток народної культури, традицій виховання. Радянська педагогіка,
        керуючись комуністичною ідеологією, вважала його борцем за кращу долю
        пригноблених, якому було притаманне високе відчуття класової
        самосвідомості, матеріалістом і антирелігійником. На новому етапі
        розвитку педагогічної думки ми знову віднаходимо в Г. С. Сковороди
        народні корені, черпаємо ідеї патріотизму, духовного самовдосконалення.
        Ці процеси відбуваються поки що без глибокого наукового аналізу
        педагогічної спадщини, без сучасного її прочитання, як це нині
        здійснюється з його доробком, наприклад у філософських науках.
      </p>
      <a href="#title">Наверх</a>
    </div>
    <div id="Kotsubinski">
      <h2>Михайло Коцюбинський</h2>
      <p>
        КОЦЮБИ́НСЬКИЙ Михайло Михайлович (05(17). 09. 1864, Вінниця – 12(25). 04.
        1913, Київ, похов. у Чернігові) – письменник, громадсько-культурний
        діяч. Брат Хоми, батько Юрія, Ірини та Романа, дід Флоріана, дядько
        Наталії і Ми­хайлини Коцюбинсь­­ких, З. Коцю­бинської-Єфименко. Кла­­сик
        укр. літ-ри. Наро­дився в сім'ї дріб. урядовця, який служив у різ­­них
        містах Поділля. Закін. двокласну школу в м. Бар (1875), навч. у
        Шар­го­род. бурсі (обидва – нині Вінн. обл.). Захопився літ-рою.
        Особливе вра­ження, за його спогадами, справили «Коб­­зар» Т. Шев­ченка
        та оповідання Марка Вовчка. Твори Л. Фоєрба­­ха і Ф.-Ш. Фу­р'є викликали
        інте­­рес до сусп.-політ. думки і «симпа­­тії до соціалізму». 1881
        вступив до Кам'я­нець-Поділ. духов. семіна­рії (ни­ні Хмельн. обл.), де
        потра­пив у т-во народницьки настроєної сту­дент. молоді, яка читала
        нелегал. літ-ру. Закінчити навч. не зміг: тяжке матеріал. становище
        родини змусило шукати заробіток. 1891 склав екзамен на нар. учи­теля.
        Працював на Поділ­лі, де зби­рав укр. фольклор. У ж. «Дзві­нок»
        надруковано його опо­відан­ня «Харитя», «Нюренберзьке яй­це», «Ялинка»,
        «Маленький гріш­ник». У них особливо чарівні пос­таті укр. дітвори з
        вираз. нац. колоритом у психіці й емоц. ладі. Оповідання перейняті
        атмо­сфе­рою душевності й доброти, їхня поет. правда морально змістов­на
        й зворушлива. На жаль, К. рід­ко звертався до жанру дит. опові­дань.
        Повість «На віру» (написана 1891, надрукована 1892 у ж. «Правда») –
        спроба молодого письменника серйозно заглибитися в значні й характерні
        явища нар. побуту та звичаєвості, засвоївши тверезі погляди
        селянина-трудівника. Йшлося про нову форму шлюбу, що поширилася в ті
        роки на селі, – співжиття «на ві­ру», тобто без дозволу церкви й цивіл.
        влади; воно зумовлювало­ся різноманіт. причинами, часто екон. порядку, і
        було складним соц.-психол. феноменом, знаменням часу. Від героя повісті
        Ігната починається довга низка улюблених персонажів К., одер­жимих
        «клятими питаннями». Де мужиц. щастя, в чому воно? – ця думка не дає
        спокою Гнатові (і це характерно для персонажів К.). Його турбують не так
        фіз. тяготи селян. життя, як гостро відчувані ним власна «незрячість»,
        «темнота», кривди його морал. по­няттю, почуттю справедливо­сті й
        совісті (як у героїв І. Нечуя-Левицького й Панаса Мирного – Миколи Джері
        й Чіпки). Наступ. значним твором К. бу­ло велике оповідання «Ціпов'яз»,
        на­­писане 1883 у Вінниці. Історія двох братів, протилежних
        прагнен­­ня­­ми і вдачею, близька до нар. оповідок про «правду» і
        «кривду». В образі правдошукача Семена дістав розвиток окреслений у
        повісті «На віру» нар. характер, що пробуджується до політ. мис­лення, з
        властивим певному се­лян. типові філос. складом розуму, прагненням
        «докопатися» до суті. Семен – із тих, хто не про себе думає і
        турбується, а про громаду, в певному сенсі про біди людства взагалі, і
        це свідоцтво тієї високої людяності, тієї здатності до соц. почуттів, що
        їх уміла побачити й поцінувати в селянинові укр. класична літ-ра. Тоді
        як Роман – постать сільс. глитая: К. уважно придивлявся до процесів соц.
        розшарування на селі. В оповіданні «Ціпов'яз» уперше в К. прозвучав
        мотив бо­ротьби за нац. пробудження, про­тесту проти нац. пригнічення й
        роз­тління.
      </p>
      <p>
        Творчість К. склала епоху в укр. прозі і, за визнанням багатьох
        авторитет. поцінувачів, належить до кращих сторінок у світ. літ-рі. Ще
        за життя автора його твори перекладали багатьма європ. мо­вами,
        утверджуючи добру сла­ву укр. культури. К. залишається зразком героїч.
        служіння рідній літ-рі, яка, розвиваючись за неймовірно тяжких політ. та
        сусп. умов, виявила дивовижну життєздатність та ди­во постій.
        відродження всупереч усім заборонам, нав'язаному їй провінц. становищу,
        компроме­тації епігонів. У К. плідно поєдна­но увагу до літ. традицій,
        здатність їх засвоєння і бачення ново­го в житті й літ-рі, постій. пошук
        но­­вих худож. рішень і можливос­тей. Почавши з реалізму народ­ниц.
        штибу, цінуючи епічні полот­на І. Нечуя-Левицького та Пана­са Мирного,
        він ішов у бік поглиб­леного соц. психологізму, нео­романтизму та
        модернізму, зба­гачуючи свою палітру моментами експресії та
        імпресіоніст. пое­ти­кою. Як і Лесі Українці та О. Ко­билянській, йому
        доводилося почути немало докорів та звинувачень у нібито відході від
        де­мократизму, зневажанні народ­ності тощо. Але він ішов обраною дорогою
        концептуал. та худож. пошуків. Як і всі справжні письменники, К. не
        просто «відтворю­вав» соц. і житей. дійсність. Із сирого матеріалу
        дійсності він моделював свій світ, де вирішував свої питання і втілював
        свої мотиви. Це мотиви героїзму й агероїзму, максималізму душі та її
        маловимогливості, її хизування своїм правом на пересічність; це ситуації
        життєвого вибору, ідей. та етич., вибору, за яким стоїть вічне і
        непозбутнє питання про сенс життя, про вміння і можливість гідно прожити
        його – ці та ін. мотиви і колізії є у К. суб'єк­тив. формою переживання
        об'єк­тив. соц. феноменів і свого став­лення до них. К. по-своєму
        передбачив пошу­ки світ. соц.-психол. прози 20 ст. У нього наявні ті
        психо­аналіт. осяг­нення та досліди, які, намітившись у реалістів кін.
        19 – поч. 20 ст., по-різному розвину­ли модерністи (відомі як «потік
        свідомості»). Так само і деякі ідей­ні та етичні мотиви К. провістили
        проблематику наступ. поколінь інтелігенції (напр., соціологія і
        психологія масового страху, яка у 1920–40-і рр. стала однією з гол. тем
        демократ. та антифашист., гуманіст. літ-ри – від К. Чапека й Б. Брехта
        до Ф. Каф­ки і Ж.-П. Сартра). Коли йдеться про громадян. проблему
        відпові­дальності письменника за все, що діється в його час у його
        сусп-ві, коли посилаємося на знамениті слова Ж.-П. Сартра про
        відпові­дальність навіть пись­менниц. мов­чання, – можемо зга­дати, що
        на поч. 20 ст. К. у сво­єму шедеврі «Intermezzo» висловив ці думки і цей
        громадян. настрій. Великою силою етич. зо­бов'язаності написана і 2-а
        час­тина повісті «Fata morgana» як відповідь на «вихво­стовщину».
        Повість «Fata morga­na» інсценізовано, поставлено в укр. театрах
        (зокрема у Київ. театрі ім. І. Фран­ка, 1925; Черніг. театрі ім. Т.
        Шев­ченка, 1938). Традиції К. в укр. літ-рі ще дале­ко не вичерпані.
        Вони кличуть до широчіні діапазону, глибини осяг­нення життя і до
        культури письма, до мудрого художниц. знан­ня «добра» і «зла», яке не
        дозво­лить помилитися і взяти одне за друге, до постій.
        самовдоскона­лення, пошуку і новаторства. Переклав укр. мовою деякі
        твори Г. Гайне, А. Міцкевича, Е. Ожешко, Ф. Достоєвського та ін.; рос. –
        два оповідання І. Франка. Про творчість К. знято фільми «Михайло
        Коцюбинський» (1958) та «Родина Коцюбинських» (1970, реж. Т. Левчук). За
        мотивами творів К. знято фільми «Навздо­гін за долею» (за оповіданням
        «Доро­гою ціною», 1927, реж. М. Те­ре­щенко), «Фата моргана» (1931, реж.
        Б. Тягно), «Пекоптьор» (реж. В. Ка­расьов), «Коні не винні» (реж. С.
        Комар; усі – Одес. кіностудія худож. фільмів), «Кри­вавий світанок»
        (реж. О. Швачко; усі – 1956), «Дорогою ціною» (1957, реж. М. Донськой),
        «Тіні за­бутих предків» (1964, реж. С. Па­раджанов), «Подарунок на
        іменини» (1991, реж. Л. Осика; усі – Київ. кіностудія худож. фільмів ім.
        О. Довженка). 1927 засн. Вінницький літературно-меморіальний музей М.
        Коцюбинського, від 1934 діє Чернігівський літературно-меморіальний
        музей-заповідник М. Коцюбинсько­го, 2011 у смт Симеїз АР Крим відкрито
        Будинок-музей К. Пись­меннику встановле­но погруддя у Чернігові (1939,
        на могилі) та Харкові (2007), пам'ят­ник у Він­ниці (1989). Засн. 1981
        Вінн. обл. літ. премію ім. К. (від 1992 – все­укр.). Іменем К. названо
        смт Ми­хайло-Коцюбинське Черніг. обл. і смт Коцюбинське Київ. обл.,
        Ніжин. укр. драм. театр та Вінн. пед. ун-т.
      </p>
      <a href="#title">Наверх</a>
    </div>
  </body>
</html>
